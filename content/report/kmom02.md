---
Title: Kmom02
Description: Part 2
Template: report
---

Kursmoment 2
==================

>Jag tycker SASS verkar vara ett väldigt användbart verktyg. I detta kursmoment har jag främst börjat använda mig av variabler då det känns tryggast att börja med. Har läst på om många andra funktioner som finns i SASS och det kommer jag börja använda när jag är lite mer varm i kläderna. Det känns som SASS underlättar när man vill göra lite mer avancerad style eftersom det finns många inbyggda funktioner som omvandlas till ren CSS utan att man själv behöver koda den biten.

>Tidigare har jag inte stött på Node, npm eller npm scripts, det var något nytt för mig. Min uppfattning är att även det precis som SASS är väldigt användbart eftersom det hjälper till att skriva CSS-koden. Npm run lint har jag använt mig av väldigt mycket under detta kursmoment då jag flyttat min kod från CSS till SASS-filerna. Då var det bra att kunna kontrollera sig själv under resans gång.

>Kompilera SASS till CSS gick som sagt smidigt med hjälp av npm scripten, jag kollade mycket hur CSS-filerna såg ut efter och det var väldigt massiva. Att kompilera koden gjorde att CSS-filerna innehöll väldigt mycket kod och mycket kod som jag inte sett tidigare. Samtidigt var det väldigt smidigt eftersom man fick varningar i terminalen om koden var felaktig på något ställe i samband med att man kompilera.

>När jag skapade mitt tema ville jag få en lugn och mjuk känsla. Undertiden jag skapade temat hade jag hela tiden det i bakhuvudet. Jag ville få med mycket färg men samtidigt inte så det stör innehållet eller blir jobbigt att titta på. Valet föll på en grund av ljusblått med endast en färgbild på varje sida, flashbilden. Överlag är jag nöjd eftersom jag hela tiden har tagit hänsyn till min grundidé när det gäller designen, en enkel och lugn webbsida.

>Jag valde att dela upp mitt tema i flera olika SCSS-filer. Detta har jag gjort för att jag tycker det blir enklare att underhålla koden. Jag har en fil för varje huvuddel av sidan, header, navbar, content, footer och media. Det gör att filerna inte blir så långa och jag enkelt kan lokalisera koden jag vill korrigera.

>Kursmomentets TIL är innebörden av typografin på en webbplats. Tidigare har jag inte funderat så mycket på hur olika webbplatser ser ut när det kommer till texten. Men under föreläsningarna och när jag testat själv på min sida har jag fått en större förståelse för det och insett hur stor del av designen det faktiskt är.
